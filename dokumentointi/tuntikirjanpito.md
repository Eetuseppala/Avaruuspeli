13.3.2014

Projektin teko alkaa. Alkuvalmisteluihin (muun muassaGitHub ja sen ymmärtäminen) meni vähän päälle 4 tuntia aikaa. Tämän jälkeen pystyin aloittamaan vähän koodaamista. Valmistelin ohjelman peruspilareita noin 2 tuntia.

19.3.2014

Tuskastelin useita tunteja sekä aamulla että illalla avaruusaluksen animaation kanssa ja päädyin siihen tulokseen, että toteutan sen täysin eri tavalla. Ohjelmoitua tuli useita tunteja vailla merkittävää tulosta vielä.

20.3.2014

Sain aamulla uuden pohjatoteutuksen valmiiksi pelistä ja tarkemmin sanoen avaruusaluksen liikkumisesta. Kuvan päivitys on nopeaa ja avaruusalus liikkuu smoothisti. Sen lisäksi aloin tekemään tähtiä (taustalla liikkuvia, jotta näyttäisi että alus liikkuu) ja suunnittelemaan miten teen asteroidit.

Ohjelmointiin kului usea tunti ja sen jälkeen tein parisen tuntia vielä testejä. Sitten sain konfiguroitua pitin ja piirsin vielä luokkakaavion. Yhteensä päivän aikana projektiin tuli käytettyä reilut 8 tuntia.

26.3.2014

Ohjelmoin melkein koko yön eli noin 7 tuntia. Sain aikaiseksi liikkuvan tähtitaivaan ja alustavan ampumismekanismin avaruusalukselle.

27.3.2014

Ohjelmoin ja tein testejä parhaan osaamiseni mukaan noin 7 tuntia. Sain aikaiseksi asteroidit. Yritin saada aikaan sen, että ampuessa asteroidi tuhoutuu, mutten onnistunut vielä. Se jääköön siis ensi viikolle. Ohjelmoinnin jälkeen sitten päivittelin luokkakaaviota ja kirjoitin tämän.

2.4.2014

Ohjelmointia tuli tehtyä noin viidestä kuuteen tuntiin. Lisäsin peliin mahdollisuuden ampua asteroideja jolloin ne tuhoutuvat ja ikkunan yläkulmaan päivittyy pelaajan pisteet. Myöskin pelaaja voi tuhoutua osumalla asteroidiin, jolloin alus "räjähtää" ja näyttöön tulee ilmoitus pelaajan kuolemasta. Korjasin myös pari bugia ampumiseen liittyen. Nyt ei voi ampua hullua sarjatulta, vaan ampumisen mahdollisuutta hoitaa yksinkertainen ajastin.

3.4.2014

Ohjelmoin, tein testejä, aloittelin javadocia varovasti ja tein pari sekvenssikaaviota. Aikaa tuli käytettyä noin 7 tuntia. Ohjelmaan tuli toteutettua viimein varhainen versio vihollislaivueesta. Tällä hetkellä ne vain lentävät ja ampuvat mutta eivät reagoi mihinkään mitenkään. Toisin sanoen ne on vain "piirretty" peliin. Tämän luokan osalta osumantunnistukset osoittautuivatkin hieman hankalammiksi kuin edelliset tapaukset, joten pääsen jatkamaan tästä myös ensi viikolla. 

9.4.2014

Ohjelmoin muutamia tunteja ja sain viholliset toimimaan pelissä. Tämän lisäksi tein Menun pelille josta voi aloittaa pelin. Pelaajan kuollessa voi myös painaa Restart-nappia, ettei tarvitse käynnistää koko peliä uudestaan. Parhaat pisteet (sillä käynnistyskerralla) näkee myös alakulmasta.

10.4.2014

Korjasin pari hämärää bugia. Tähän menikin muutama tunti. Sitten tein pari sekvenssikaavioita lisää, kirjoittelin todella paljon testejä ja jatkoin javaDocia kattavammaksi.

26.4.2014

Refaktoroin vähän koodia ja lisäsin keinon, ettei päälekkäisiä vihollisia enää tule. Samalla lisäsin luokan "AlasPainLiikkuva", jonka tähtitaivas, vihollislaivue ja asteroidikenttä perivät, koska niillä kaikilla on niin paljon samoja metodeja. Kohtasin hämäriä bugeja ja koitin niitä korjailla. Aikaa käytetty noin 7 tuntia.

27.4.2014

Kulutin noin 4 tuntia bugien liiskaamiseen ja testasin ohjelmaa eri tavoilla. Nyt se tuntuisi toimivan ilman ongelmia.

28.4.2014

Yritin generoida javadocia mutta se ei onnistunut. NetBeans ei antanut tehdä sitä (nappi ei painettavissa) ja vaihtoehtoiset ohjeet kurssisivulla eivät toimineet (käytän Windows 8). Tein viimeiset muokkaukset koodiin ja loin .jar-tiedoston. Kurssisivun ohjeiden mukaan luotuna .jar-tiedostot eivät toimineet joten tein .jar-tiedoston eri tavalla. Tein uuden luokkakaavion ja vielä yhden sekvenssikaavion. Viimeistelin harjoitustyötäni tekemällä vielä puuttuvat dokumentit (käyttöohjeet, testausdokumentaatio, rakennekuvaus). Aikaa käytetty n. 7 tuntia.

Erittäin karkea arvio tuntimäärästä: ~80h